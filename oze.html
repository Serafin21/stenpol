<!DOCTYPE HTML>
<html lang="pl">
<head>
	<meta charset="utf-8" />
	<title>Dane Firmy</title>
		
	<style>
	body{
	background-color: #F0E68C;
	font-family: Arial, Helvetica, Verdana, sans-serif;
	}
	
	h1{
	padding: 10px;
	background-color: rgb(245, 245, 220);
	width: 700px;
	margin-left: auto;
	margin-right: auto;
	}
	#tresc{
	padding: 20px;
	background-color: rgb(255 228 225);
	width: 900px;
	margin-left: auto;
	margin-right: auto;
	font-size: 14pt;
	text-align: justify;
	line-height: 150%;
	}
	#powrot{
	padding: 10px;
	background-color: rgb(189 183 107);
	width: 700px;
	margin-left: auto;
	margin-right: auto;
	}
	</style>
	</head>

<body>
<center><div id="tresc">
<center><h1> Rozwój OZE</h1></center>
<br>W Europie od ponad trzydziestu lat zaobserwować można zjawisko polegające na rezygnacji z wytwarzania energii drogą konwencjonalną, na poczet ekologicznych źródeł odnawialnych. Podążanie za dynamicznie przyspieszającymi trendami klimatyczno-energetycznymi UE będzie stanowić dla Polski znaczące wyzwanie transformacyjne. Na ścieżce długoterminowej transformacji energetycznej, punktem odniesienia są cele określone na 2020 r. Jeszcze w 2009 r. przyjęto pakiet regulacji wyznaczający trzy zasadnicze cele przeciwdziałania zmianom klimatu do 2020 r., przy czym państwa członkowskie partycypują stosownie do swoich możliwości. Polska została zobowiązana m.in. do zwiększenia do 15% udziału energii z OZE w końcowym zużyciu energii brutto do 2020 r. W 2014 r. Rada Europejska utrzymała kierunek przeciwdziałania zmianom klimatu i zatwierdziła cztery cele w perspektywie 2030 r. dla całej UE, które po rewizji w 2018 i 2020 r. mają następujący kształt:‒zmniejszenie emisji gazów cieplarnianych o co najmniej 55% w porównaniu z emisją z 1990 r.;‒co najmniej 32% udział źródeł odnawialnych w zużyciu finalnym energii brutto;‒wzrost efektywności energetycznej o 32,5%;‒ ukończenie budowy wewnętrznego rynku energii UE. W 2019 r. zakończono trwające na forum UE prace nad pakietem regulacji Czysta energia dla wszystkich Europejczyków, który wskazuje sposób operacjonalizacji unijnych celów klimatyczno-energetycznych na 2030 r. i ma przyczynić się do wdrożenia unii energetycznej oraz budowy jednolitego rynku energii UE. W 2019 r. Komisja Europejska opublikowała komunikat ws. Europejskiego Zielonego Ładu, czyli strategii której ambitnym celem jest osiągnięcie przez UE do 2050 r. neutralności klimatycznej – jako lidera światowego w tym zakresie. Polska poparła ten cel, wypracowując jednak specyficzną krajową derogację, ze względu na trudny punkt startowy polskiej transformacji i jej społeczno-ekonomiczne aspekty. Polska poczyniła w ostatnich kilkunastu latach ogromne postępy w zmniejszeniu wpływu sektora energii na środowisko, w szczególności poprzez modernizację mocy wytwórczych oraz dywersyfikację struktury wytwarzania energii.</br></br>
Wzrost roli odnawialnych źródeł energii wynika z potrzeby niskoemisyjnej transformacji energetycznej poprzez dywersyfikację bilansu energetycznego i redukcję jego emisyjności oraz kontrybucji w ogólnounijnym 32% celu OZE w końcowym zużyciu energii brutto, a także spadających kosztów tych technologii wytwarzania energii. <strong>Polska deklaruje osiągniecie co najmniej 23% udziału OZE w końcowym zużyciu energii brutto w 2030 r.</strong> Mając na uwadze spodziewany rozwój technologiczny, szczególną rolę w realizacji celu OZE odegrają morskie farmy wiatrowe których rozwój jest strategiczną decyzją dotyczącą rozwoju kluczowych kompetencji w tym zakresie w Polsce pozwalających na rozwój gospodarczy.<strong> Przewidywany jest dalszy rozwój fotowoltaiki, której praca jest skorelowana z letnimi szczytami popytu na energię elektryczną</strong> a także lądowych farm wiatrowych, które wytwarzają energię elektryczną w podobnych przedziałach czasowych co morska energetyka wiatrowa. Przewiduje się także wzrost znaczenia biomasy, biogazu, geotermii w ciepłownictwie systemowym oraz pomp ciepła w ciepłownictwie indywidualnym, a w transporcie konieczne jest zwiększenie wykorzystania biopaliw zaawansowanych i energii elektrycznej. Rozwijać się będzie także energetyka rozproszona oparta o wytwarzanie energii z OZE, sprzedaż lub magazynowanie przez podmioty indywidualne (np. aktywnych odbiorców, prosumentów energii odnawialnej i innych) i społeczności energetyczne (np. klastry energii, spółdzielnie energetyczne). Przewiduje się do 2030 r. ok. 5-krotny wzrost liczby prosumentów i zwiększenie do 300 liczby obszarów zrównoważonych energetycznie na poziomie lokalnym. W środowisku naukowym jak i politycznym mówi się coraz głośniej o technologiach opartych na odnawialnych źródłach energii i potrzebie ich jak najszerszego wdrożenia. Nierzadko spotyka się obecnie przedsiębiorstwa szczycące się ekologicznym sposobem wytwarzania swoich produktów lub regiony państwa, których atutem jest troska o środowisko i rozwój w zgodzie z naturą. 


</br>
<center><a href  = "index.html">Powrót</a>
 </div>


</body>
</html>